{"id": "T2-sQgo0klk", "snippet": {"title": "Achtung Banditen?! - VR - SEGRETE Tracce di Memoria XIV: Torre Grimaldina | Palazzo Ducale Genova", "description": "Installazione realt\u00e0 virtuale di Sara Ferro & Chris Weil per SEGRETE Tracce di Memoria XIV a cura di Virginia Monteverde. Avvia il progetto: https://redmagicblue.itch.io/achtung-banditen\n\nDurante la Guerra di Liberazione dal Nazifascismo, tra il 3 settembre 1943 e il 2 maggio 1945 ovvero dall\u2019armistizio di Cassibile tra l\u2019Italia e le forze alleate all\u2019entrata in vigore della resa delle truppe tedesche nel teatro di guerra italiano, circa 11.400 militari italiani, 44.720 partigiani e 9.180 bambini, donne e uomini persero la vita passati alle armi e trucidati per mano delle forze armate tedesche in ritirata.\nL'installazione virtuale configura un luogo / non-luogo della memoria per le vittime italiane delle rappresaglie nazifasciste che fino ad oggi non hanno ricevuto adeguata giustizia, soprattutto da parte tedesca, a causa del mancato riconoscimento oltralpe dei verdetti dei tribunali italiani competenti in materia, sottraendo i criminali al giusto processo e negando alle vittime una compiuta giustizia umana.\nIl memoriale sintetico ricontestualizza metaforicamente e virtualmente il berlinese \u201cMemoriale per gli ebrei assassinati d'Europa\u201d in un fondale che ricongiunge conclusi in s\u00e9 stesso molti panorami italici, alpigiani, prealpini, montanari, montagnardi, valligiani, padani, metropolitani rasi al suolo, aguzzi come le Apuane. Bagliori rossastri, luminescente eco rossa dal cielo dietro i monti, sole morto, preso il suo posto da strali marziali, marziani, di Marte guerrafondaio.\nIn una timeline elettronica che ricorda un labirinto dell'orrore, il visitatore ha l'opportunit\u00e0 di appurare i crimini di guerra provincia per provincia usando smartphone / tablet / PC e farsi cos\u00ec un'idea dell'immenso numero di esecuzioni sommarie avverso la popolazione civile italiana. Entrando virtualmente tramite sensori di movimento nel paesaggio desolato delle lapidi e targhe degli eccidi.\nMontagne non pi\u00f9 verdi ma terra bruciata color grigio fucile mitraglia, lavate via da lava ossidata, si stagliano granitiche su un cielo dove il Sol non \u00e8 pi\u00f9 Levante, Ro-Ber-To Ciano(tico), Schwarze Sonne, Sole Nero non tramonta pi\u00f9 la luce che \u00e8 magma, color Resistenza, color Primavera che torner\u00e0. Ma intanto il General Inverno, ancora una volta nella storia, le operazioni sospese, pretesa \u00e8 il lungo gelo, il lungo addio, bella ciao. Monta O Sole a Montesole, Alba la presero in duemila il dieci ottobre e la persero in duecento il due novembre dell\u2019anno 1944. Vigila O Stella Rossa, proteggi da quei pazzi che stanno sterminando le genti attorno alle formazioni partigiane nelle retrovie con gli alleati fermi sulla Linea Gotica. Lapilli di lacrime scendono a valle, pioggia battente rimbalza su muri di gomma, si fa neve sulla pianura, l\u00e0 le fabbriche infuocate di furore rivoluzionario, annerite di deportazioni e fuliggini. Fioccano le rappresaglie, lasciano, innalzano, rovesciano token, totem e tab\u00f9 di guerra, quasi un raid aereo che invece \u00e8 di truppe a terra, terrestri, troppo terrestri, umane, troppo disumane, con buona pace di Nietzsche.\nIl vile adito con cui impunemente gli invasori cercarono di giustificare la loro scia di sangue, la loro fiumana di morti, fu l\u2019inverosimile e volgare slogan di propaganda al grido di \u201clotta alle bande\u201d con cui si additavano le formazioni partigiane, fiancheggiatori, simpatizzanti e via di seguito per assimilazione tutta la popolazione incontrata. \u201cAchtung! Banditen!\u201d scrivevamo su muri a proscrivere quelle case di paesi presi di mira, in palese violazioni delle norme del diritto penale e internazionale e con l\u2019unico scopo di terrorizzare la popolazione, di vendicarsi di quello che veniva percepito da parte tedesca come un cambio di fronte e nella logica mortifera dell\u2019ideologia della razza, della conquista dello spazio vitale proprio per quella razza credutasi ariana e dello sfregio di tutto ci\u00f2 che non fosse germanico. Spesso e volentieri con l\u2019aiuto di fascisti repubblichini o della prima ora, d\u2019annata, dannata Sant\u2019Anna, stramazzi a Stazzema, stramazzano a centinaia stra-ammazzati nelle Fosse.\n\nE allora, con il mesto senso del tragico che ci separa dai quegli accadimenti, ribattiamo alla spudoratezza dei veri banditi, gli occupanti carnefici e alla loro faccia tosta di chiamare banditi gli altri, con un punto interrogativo che sta per l\u2019incredulit\u00e0 e uno esclamativo che sta per l\u2019indignazione. Purtroppo e paradossalmente del resto, ad un certo grado di vilt\u00e0 certi gesti diventano davvero incredibili, tanto da esser rimossi e una volta dimenticati lasciare spazio di manovra all\u2019affermazione della loro negazione, come di fatto e di sorpresa assistiamo oggi con l\u2019esplodere del negazionismo anche nelle menti di individui precedentemente non sospetti. Incredulit\u00e0 sotto il segno della banalit\u00e0 del male, niente di nuovo sotto il sole colpisce riconducibile alla serie degli orrori perpetrati in nome di quell\u2019egrit\u00f9dine dello spirito che storicamente e storiograficamente \u00e8 detta nazifascismo.\n\n\u00a9 2022 ARTOLDO", "thumbnails": {"default": {"url": "https://i.ytimg.com/vi/T2-sQgo0klk/default.jpg", "width": 120, "height": 90}, "medium": {"url": "https://i.ytimg.com/vi/T2-sQgo0klk/mqdefault.jpg", "width": 320, "height": 180}, "high": {"url": "https://i.ytimg.com/vi/T2-sQgo0klk/hqdefault.jpg", "width": 480, "height": 360}, "standard": {"url": "https://i.ytimg.com/vi/T2-sQgo0klk/sddefault.jpg", "width": 640, "height": 480}, "maxres": {"url": "https://i.ytimg.com/vi/T2-sQgo0klk/maxresdefault.jpg", "width": 1280, "height": 720}}, "localized": {"title": "Achtung Banditen?! - VR - SEGRETE Tracce di Memoria XIV: Torre Grimaldina | Palazzo Ducale Genova", "description": "Installazione realt\u00e0 virtuale di Sara Ferro & Chris Weil per SEGRETE Tracce di Memoria XIV a cura di Virginia Monteverde. Avvia il progetto: https://redmagicblue.itch.io/achtung-banditen\n\nDurante la Guerra di Liberazione dal Nazifascismo, tra il 3 settembre 1943 e il 2 maggio 1945 ovvero dall\u2019armistizio di Cassibile tra l\u2019Italia e le forze alleate all\u2019entrata in vigore della resa delle truppe tedesche nel teatro di guerra italiano, circa 11.400 militari italiani, 44.720 partigiani e 9.180 bambini, donne e uomini persero la vita passati alle armi e trucidati per mano delle forze armate tedesche in ritirata.\nL'installazione virtuale configura un luogo / non-luogo della memoria per le vittime italiane delle rappresaglie nazifasciste che fino ad oggi non hanno ricevuto adeguata giustizia, soprattutto da parte tedesca, a causa del mancato riconoscimento oltralpe dei verdetti dei tribunali italiani competenti in materia, sottraendo i criminali al giusto processo e negando alle vittime una compiuta giustizia umana.\nIl memoriale sintetico ricontestualizza metaforicamente e virtualmente il berlinese \u201cMemoriale per gli ebrei assassinati d'Europa\u201d in un fondale che ricongiunge conclusi in s\u00e9 stesso molti panorami italici, alpigiani, prealpini, montanari, montagnardi, valligiani, padani, metropolitani rasi al suolo, aguzzi come le Apuane. Bagliori rossastri, luminescente eco rossa dal cielo dietro i monti, sole morto, preso il suo posto da strali marziali, marziani, di Marte guerrafondaio.\nIn una timeline elettronica che ricorda un labirinto dell'orrore, il visitatore ha l'opportunit\u00e0 di appurare i crimini di guerra provincia per provincia usando smartphone / tablet / PC e farsi cos\u00ec un'idea dell'immenso numero di esecuzioni sommarie avverso la popolazione civile italiana. Entrando virtualmente tramite sensori di movimento nel paesaggio desolato delle lapidi e targhe degli eccidi.\nMontagne non pi\u00f9 verdi ma terra bruciata color grigio fucile mitraglia, lavate via da lava ossidata, si stagliano granitiche su un cielo dove il Sol non \u00e8 pi\u00f9 Levante, Ro-Ber-To Ciano(tico), Schwarze Sonne, Sole Nero non tramonta pi\u00f9 la luce che \u00e8 magma, color Resistenza, color Primavera che torner\u00e0. Ma intanto il General Inverno, ancora una volta nella storia, le operazioni sospese, pretesa \u00e8 il lungo gelo, il lungo addio, bella ciao. Monta O Sole a Montesole, Alba la presero in duemila il dieci ottobre e la persero in duecento il due novembre dell\u2019anno 1944. Vigila O Stella Rossa, proteggi da quei pazzi che stanno sterminando le genti attorno alle formazioni partigiane nelle retrovie con gli alleati fermi sulla Linea Gotica. Lapilli di lacrime scendono a valle, pioggia battente rimbalza su muri di gomma, si fa neve sulla pianura, l\u00e0 le fabbriche infuocate di furore rivoluzionario, annerite di deportazioni e fuliggini. Fioccano le rappresaglie, lasciano, innalzano, rovesciano token, totem e tab\u00f9 di guerra, quasi un raid aereo che invece \u00e8 di truppe a terra, terrestri, troppo terrestri, umane, troppo disumane, con buona pace di Nietzsche.\nIl vile adito con cui impunemente gli invasori cercarono di giustificare la loro scia di sangue, la loro fiumana di morti, fu l\u2019inverosimile e volgare slogan di propaganda al grido di \u201clotta alle bande\u201d con cui si additavano le formazioni partigiane, fiancheggiatori, simpatizzanti e via di seguito per assimilazione tutta la popolazione incontrata. \u201cAchtung! Banditen!\u201d scrivevamo su muri a proscrivere quelle case di paesi presi di mira, in palese violazioni delle norme del diritto penale e internazionale e con l\u2019unico scopo di terrorizzare la popolazione, di vendicarsi di quello che veniva percepito da parte tedesca come un cambio di fronte e nella logica mortifera dell\u2019ideologia della razza, della conquista dello spazio vitale proprio per quella razza credutasi ariana e dello sfregio di tutto ci\u00f2 che non fosse germanico. Spesso e volentieri con l\u2019aiuto di fascisti repubblichini o della prima ora, d\u2019annata, dannata Sant\u2019Anna, stramazzi a Stazzema, stramazzano a centinaia stra-ammazzati nelle Fosse.\n\nE allora, con il mesto senso del tragico che ci separa dai quegli accadimenti, ribattiamo alla spudoratezza dei veri banditi, gli occupanti carnefici e alla loro faccia tosta di chiamare banditi gli altri, con un punto interrogativo che sta per l\u2019incredulit\u00e0 e uno esclamativo che sta per l\u2019indignazione. Purtroppo e paradossalmente del resto, ad un certo grado di vilt\u00e0 certi gesti diventano davvero incredibili, tanto da esser rimossi e una volta dimenticati lasciare spazio di manovra all\u2019affermazione della loro negazione, come di fatto e di sorpresa assistiamo oggi con l\u2019esplodere del negazionismo anche nelle menti di individui precedentemente non sospetti. Incredulit\u00e0 sotto il segno della banalit\u00e0 del male, niente di nuovo sotto il sole colpisce riconducibile alla serie degli orrori perpetrati in nome di quell\u2019egrit\u00f9dine dello spirito che storicamente e storiograficamente \u00e8 detta nazifascismo.\n\n\u00a9 2022 ARTOLDO"}}}