{"id": 14560, "cover": {"id": 13011, "url": "//images.igdb.com/igdb/image/upload/t_thumb/bdzcycjdlp2aufswtgsb.jpg"}, "name": "House of Usher", "summary": "Nell'introduzione, con grafica relativamente elaborata, si vede il personaggio che, arrivato in carrozza, entra nella tetra casa. A questo punto il giocatore ne prende il controllo e affronta le varie stanze della casa, tutte con visuale fissa di profilo e ambiente composto da piattaforme e scale a pioli. Il protagonista pu\u00f2 muoversi su piattaforme e scale e saltare, evitando di cadere da altezze elevate o da eventuali buchi sul fondo dello schermo. \n \nLa prima stanza \u00e8 una reception, dalla quale il giocatore pu\u00f2 raggiungere tutte le altre attraverso le rispettive porte numerate. Ci sono 8 stanze che si possono affrontare in qualsiasi ordine, poi altre due che diventano accessibili solo dopo aver completato tutte le altre: una stanza del tesoro e una finale dove si deve comporre una parola segreta. In ciascuna stanza si incontrano differenti e strani pericoli tra cui cannoni, pavimenti che scompaiono, mostri, pistoni che schiacciano. L'obiettivo \u00e8 sempre raggiungere la porta di uscita, da cui si ritorna alla reception, ma a seconda della stanza possono esserci altri compiti da svolgere prima, come raccogliere tutti i frutti."}